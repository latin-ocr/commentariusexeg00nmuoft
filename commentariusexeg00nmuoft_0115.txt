85

Hor. Epist. I. 3, 9. commemoratus: «Quid Titius, Romana brevi
venturus in ora‘? Pindarici fontis qui non expalluit haustus».
Nomen ei igitur Titius, cognomen Rufus fuisse videtur.

V. 29—30. Turrani, Turranius, poeta tragicus, aliunde non
notus. - cothurnis, calceo tragoedorum. — socco, calceo comoe-
dorum. - Melisse, C. Melissus, Maecenatis libertus, inventor
novi generis comoediae, sabulae trabeatae. Melissus scilicet equites
Romanos, trabea, vestitu equestri, indutos in scenam induxit,
unde nomen. Cf. Suet. De grammat. 21: «Fecit et novum genus
(fabularum) togatarum inscripsitque trabeatas».

V. 31—32. Varius, L. Varius Rufus, Vergilii amicus et post .
mortem eius editor Aeneidos, scripsit tragoediam celeberrimam
Thyesten. — Gracchusque, hic quoque scripsit tragoediam Thyesten
teste Priscian. Gramm. lat. II. p. 269. 8. — tyrannis, regibus
in tragoedia primarias partes agentibus. — Callimachi Proculus
molle teneret iter, Proculus, aliunde non notus, scripsit elegias
ad exemplum Callimachi, principis elegiae Alexandrinae. —
molle . . . iter, ad elegias eroticas referendum.

V. 33—34. Tityron antiquas Passerque rediret ad herbas, Passer
rediret ad Tityrum antiquasque herbas, i. e. ad genus poeseos
bucolicum a Vergilio olim excultum, deinde per longum tempus
(unde antiquas) neglectum. — Tityron, nomen pastoris ex Verg.
Ecl. Ι. notum, significat genus poeseos bucolicum. — Passerque,
Passer, nomen poetae aliunde non noti. — Aptaque venanti Grattius
arma daret, alludit ad Grattii Cynegeticon vs. 23: «Carmine et
arma dabo venanti et persequar artes Armorum». — Grattius,
auctor carminis didactici de arte venandi (Cyneqetica), quod
ad nos pervenit.

V. 35-36. Naidas a Satyris caneret Fontanus amatas, Fontanus,
poeta aliunde non notus, carmina bucolica composuisse videtum
nam satyri et nymphae apud poetas bucolicos potissimum occurrere
solent. Alii de dramatibus satyricis cogitant. — imparibus . ..
niudis, distichis elegiacis, ubi hexameter longior est pentametro. —
Capella, poeta. elegiacus fuisse videtur.

V. 39. cura, opus.

V. 41. Cotta, Cotta Maximus, ad quem scripta. est supra I. 5.,
ubi cf. adn. — Pieridum lumen, poeta praeclarus; cf. ad I. 5, 58. —-

